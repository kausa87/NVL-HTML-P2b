<html>
<head><title>ARTICULO</title></head>
<body>
<andrea style="padding:50px;"/>
<p><strong>Cantami, o Diva, del Pelìde Achille l'ira funesta che infiniti addusse</strong>
lutti agli Achei, molte anzi tempo all'Orco generose travolse alme d'eroi,e di cani e d'augelli orrido pasto lor salme abbandonò (così di Giove
l'alto consiglio s'adempìa), da quando primamente disgiunse aspra contesa il re de' prodi Atride e il divo Achille</p>
<andrea style="padding:50px;"/>
<p>E qual de' numi inimicolli? Il figlio
di Latona e di Giove. Irato al Sire
destò quel Dio nel campo <strong>un feral morbo, e la gente perìa:</strong> colpa d'Atride
che fece a Crise sacerdote oltraggio. Degli Achivi era Crise alle veloci
prore venuto a riscattar la figlia
con molto prezzo. In man le bende avea, e l'aureo scettro dell'arciero Apollo:
e agli Achei tutti supplicando, e in prima</p>
<andrea style="padding:50px;"/>
  <p>ai due supremi condottieri Atridi:
O Atridi, ei disse, <strong>o coturnati Achei</strong>, gl'immortali del cielo abitatori
concedanvi espugnar la Prïameia
cittade, e salvi al patrio suol tornarvi.</p>
<andrea style="padding:50px;"/>
  <p>Deh mi sciogliete <strong>la diletta figlia</strong>, ricevetene il prezzo, e il saettante
figlio di Giove rispettate. - Al prego
tutti acclamâr: doversi il sacerdote riverire, e accettar le ricche offerte.
Ma la proposta al cor d'Agamennóne</br>
<andrea style="padding:50px;"/>
  <p>non talentando, in guise aspre il <strong>superbo accommiatollo</strong>, e minaccioso aggiunse: Vecchio, non far che presso a queste navi ned or né poscia più ti colga io mai;
ché forse nulla ti varrà lo scettro
né l'infula del Dio. </p>

</body>
</html>
